708 EPISTOLAE mc. ΕΤ BRUT1,25.

inter Dolabellam , et quemvis Antoniorum trium?
quorum si cui parcimus, duri fuimus in Dolabella.
Haec ut ita sentiret senatus populusque romaum, etsi
res ipsa cogebat, tamen maxima ex parte nostro con-
silio atque auctoritate perfectum est. Tu si hanc ra-
tionem non proba5‚ tuam sententiam defendam, non
relinquam meam. Neque dissolutum a te quidquam
homines exspectant, neque crudele. Hujus rei mode·
ratio facilis est, ut in duces vehemens sis, in milites
liberalis. Ciceronem meum , mi Brute , velim quam
plurimum tecum habeas. Virtutis⁸ disciplinam melio-
rem reperiet nullam ‚ quam contemplationem atque
imitationem tui. xm kalend. maii.

